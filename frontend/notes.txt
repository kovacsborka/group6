Krisztián:

- Rossz memóriával küzdök.
- Krisztián. Jelenleg Budapesten, albérletben lakom a párommal, de előtte Dunakeszi-alsón laktam.
- 26 éves vagyok.
- Corvinuson végeztem gazdaság informatikát, tanultam webfejlesztést, de azóta nem használtam.
- Hobbi szinten weblapot csináltam.
- Codecoolt azért kezdtem, hogy professzionálisabb legyek.
- 2016 óta dolgoztam az SAP cégnél, dev ops engineer munkakörben. Az SAP-nak van egy alkalmazása és mi feleltünk az üzemeltetésért. Nálunk futottak a szerverek és ha bármi problémába ütköztünk, akkor nekünk kellett megjavítani Linux OP rendszeren keresztül. Nem nagyon szerettem, nagyon unalmas volt. A napi 8 perc munkaidő megvolt. A cégeknél az ott dolgozóknak kimutatást kellett csinálni, akkor sok probléma volt, de voltak olyan időszakok, amikor hetekig nem kellett csinálni semmit. Azért hagytam abba, mert unalmas volt, nem láttam, hova haladok, úgyhogy ezért is tértem át.
- Szeretek sportolni, street workout-ot csináltam elég sokáig. Hobbi szinten szeretek focizni, teniszezni.
- Zenében szeretem azt, ami épp lejátszásra kerül. Amiben van ritmus, az már jó, bár nekem sajnos semmi érzékem nincs a zenéhez. Nincs is hozzá hallásom.
- Szeretek utazni, főleg pihenősebb kirándulásokat szeretem, hanem a tengerpartos, nyugalmasabb nyaralásokra jártam. Amerikában is voltam, az volt a legnagyobb utazásom. Megnéztem New Yorkot, Las Vegast. Az izgalmas volt. Vietnámban sokszor jártam, mivel apukám vietnámi, úgyhogy jártunk oda családlátogatások keretében. De túrázni is jártam oda (pl. Kambodzsa). Európában voltam erre-arra. 
- Arra, hogy mire vagyok eddig büszke az életemben, arra majd talán 10 év múlva érdemes rákérdezni, de talán arra, hogy fel mertem adni az eddigi kényelmes, semmit tevős állásom és elkezdtem átszervezni magam.
- Könyvekben és filmekben inkább a sci-fi és fantasy vonalat szeretem. A Star Wars nagy kedvencem. Olvasni olvasok, amikor van rá időm, de sajnos a kurzus ideje alatt sajnos ez háttérbe szorult. 
- Óvodában körte volt a jelem.
- Kedvenc ételem amúgy nem a banán.
- Gluténérzékeny vagyok. 

Benő:

- Benő azért vagyok, mert még általános iskolában a padtársam úgy ébredt, hogy Benőnek fog szólítani, úgyhogy ez így rajtam maradt.
- Sopronban élek feleségemmel, 78-as születésű vagyok. Van egy kiskutyánk, Pannika.
- Óvodában szánkó volt a jelem.
- Elvégeztem az iskoláimat, 2003-ban kezdtem el dolgozni Sopronban vasúti cégnél és három különböző munkakörben kezdtem el dolgozni.
- Az első pár évet el is lehet felejteni, az annyira nem tetszett. Szerencsére egy másik helyen üresedés volt, 2009-ben és akkor lekerültem a logisztikai területre, ahol 12 évet ledolgoztam fuvarszervezőként. Ezt a munkát szerettem, közelebb is állt hozzám, hogy ügyfelekkel foglalkozzak, használjam írásban az angolt, telefonon keresztül intézkedni. De sajnos a munkakörülmények olyanok lettek, hogy el kellett gondolkozni, hogy érdemes-e ott maradni. Sokáig nem mertem váltani, ám az élet úgy hozta, hogy új munkakörbe akartak rakni, ami viszont már nem nyerte el a tetszésem. Így kerültem el októberben a cégtől. Próbálkoztam, hogy ezen a területen tudjam folytatni, ám rájöttem, hogy ezt nem kell erősíteni. Ez a Codecool szembejött és úgy döntöttem, hogy megpróbáljam. 
- Nehézkesebb ember vagyok, de erre büszke vagyok, hogy neki mertem állni tanulni. 
- Szeretünk utazni, voltunk Egyiptomban, ami elég meghatározó kirándulás volt az életünkben. 
- Elektronikus zenét szeretem (house, deephouse). Magánprojektet is indítottam, pont a legrosszabbkor (Covid), mivel elvégeztem egy DJ sulit Pesten. Majd ezen a területen is szeretnék kicsit mozgolódni a későbbiekben. B-Deep a DJ nevem.
- Szeretem a tészta ételeket.

Bori:

- 20 éves vagyok, áprilisban leszek 21.
- Virág volt a jelem az óvodában.
- Balatonon nőttem fel. Veszprémbe jártam gimnáziumba és utána a műszaki egyetem miatt felköltöztem Budapestre. Sajnos rájöttem fél év után, hogy nem vagyok motivált a műszaki egyetemmel kapcsolatban, hogy ezt folytassam. Pályaválasztási napon a BMI-ről jöttek előadni és az nekem annyira megtetszett, hogy ebbe nagyon sok energiát fektettem.
- 2021-et végigdolgoztam Budapesten, mivel haza nem szerettem volna költözni. Bébiszitterkedtem pár hónapig, most is a képzés mellett minden kedd-szerda-csütörtök babázni megyek, amit nagyon szeretek csinálni.
- Dolgoztam a Történettudomány Intézetben, ám az nagyon unalmas és monoton volt. Nem volt egy túl stimuláló környezet.
- Elmentem aztán vendéglátozni, amíg ki nem találom, hogy mit akarok csinálni és legalább addig is pörgök. Szerettem mindig is emberek között lenni. Egy kávézóban dolgoztam egy darabig, ám 15 órás műszakok voltak egymás után, így elég hamar ki is égtem. Utána találtam rá egy Ligeti boltban, csomagolásmentes boltban dolgoztam fél évig. Bolti eladóként és kávézó részen is, baristaként. Kezdtem eléggé megelégelni, hogy nem haladok semerre és nem történik semmi előrelépés az életemben, így elkezdtem foglalkozni a grafikával, ám sajnos a suliba ahova jelentkeztem, lecsúsztam a jelentkezési határidőről. Először gondoltam az UX-re, mint lehetőségre. Végre úgy érzem, hogy van egy irány, egy cél, ahova indulok és ez jó érzéssel tölt el.
- Sokáig zenéltem még gyerekkoromban, most kezdek visszatalálni, hogy újra felfedezzem ezt a területet. Nagyon fontos része az életemnek a mozgás, már csak az, hogy elmegyünk kirándulni, az is fontos. Jógázom minden nap, sokat úszom, futok. Nagyon szeretek olvasni. Manapság kortárs magyar irodalom az, ami beszippantott. Néptáncolok, bár pár évet kihagytam, de most pár hete újra járok. Bátyám néptánctanár és az ő csoportjába járok. 
- Nem nagyon eszek húst, amikor magamnak főzök, akkor vega vagyok. Otthon nem nagyon veszik ezt figyelembe. 
- 2021 évemre nagyon büszke vagyok, hogy eljutottam oda, ahol most vagyok. 
- Gyorsan kötődök másokhoz. 
- Nagyon extrovertált lénynek tudnám magam mondani.
- Kedvenc nyaralásom az Erdélyben volt 12 évesen. Legrosszabb sztori az az volt, hogy volt egy barátom, akivel épp szakítani akartam, ám mégis egy hetet együtt töltöttem vele és a családjával Horvátországban.

András: 

- 35. életévemet töltöm hivatalosan, de a munkatársaim úgy tudják, hogy 43 éves vagyok.
- Eredetileg mohácsi vagyok, de jelenleg Pesten lakom.
- Óvodában hold volt a jelem.
- 12 éve dolgozom szociális területen. Nyolcévesen kitaláltam, hogy tehetséges, hátrányos helyzetű fiatalokkal szeretnék dolgozni, ebben az irányban is indultam el. Ezen a területen sikerült is elhelyezkednem, csak aztán úgy döntöttek, hogy a hátrányos helyzetűek nem lehetnek tehetségesek, úgyhogy meg is szűnt a csoport. De azóta is szociális területen dolgozom. 
- Szabadidőmben elég sok mindent csinálok/csináltam - önkénteskedtem öt évig kortárs művészetek házában, taiko doboltam, jelenleg zongorázom, szabadidőmben kockulok (Final Fantasy XIV, RPG játékok, stb.), olvasok, néhanapján túrázom.
- Anno elkezdtem Szegedre járni programtervező informatikusként, ám sajnos a képzés hagyott némi kívánivalót maga után, úgyhogy abba is hagytam. Utána költöztem vissza Budapestre. Úgy érzem, hogy most jutottam el odáig, hogy nekiálljak a frontend képzésnek, mert hogy ez érdekelt a legjobban.
- Szeretem a fantasy és sci-fi könyveket, mint ahogy az orosz klasszikus irodalmat (a Háború és Békéből tanultam meg olvasni). Szeretem az újhullámos sci-fiket, ahogy a régi, klasszikusokat (Asimov, Orwell), de rajongok az orosz művészfilmekért is.
- Zenében szeretem a masszív hangzású zenéket, nagy kórusműveket, szimfónikusokat, de a hard rock, metál is jöhet, végülis mindegy, mert a lényeg, hogy legyen egy erős, jó hangzása.
- Legemlékezetebb utazásom Angliába történt, amikor ad hoc módon barátaimmal egyik hétvégén összeszedtük magunkat és átugrottunk Angliában élő ismerősünkkel. Akkor bungee jumpingoltam először is.
- 12 éves korom óta főzök, sütök, enni nagyon szeretek.

A jegyzőkönyv lezárult: csillagidő szerint 2022. 01. 24. 15:49